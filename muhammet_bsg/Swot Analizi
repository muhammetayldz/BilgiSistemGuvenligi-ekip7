Elektrikli araç şarj altyapısı güvenliği, bir yandan OCPP protokolünün farklı üreticiler arasında çalışabilirlik sağlaması ve TLS şifreleme desteği sunması gibi güçlü yönlere sahiptir. Ancak sistem, ciddi zayıf yönler taşımaktadır. 
Bunların başında CAN-Bus protokolünün doğası gereği kimlik doğrulama ve şifreleme gibi temel güvenlik mekanizmalarından yoksun olması gelmektedir. 
Ayrıca, OCPP'nin TLS gibi güvenlik önlemleri olsa bile, güvenlik uygulamalarındaki tutarsızlıklar ve fiziksel uç noktaların halka açık olması nedeniyle şarj istasyonları yüksek fiziksel erişim riskine sahiptir. 
Bu zafiyetler, OCPP komutlarının CAN-Bus'a iletildiği siber-fiziksel köprüde manipülasyonla sonuçlanabilir. 
Gelecekteki fırsatlar ise Blokzincir teknolojisinin merkeziyetsiz, izlenebilir yapısından faydalanarak mesaj bütünlüğünü artırmakta, ayrıca AI tabanlı anomali tespiti ve HSM/TPM gibi donanım tabanlı güvenlik çözümleriyle PKI sistemlerini güçlendirmekte yatmaktadır. 
Tüm bunlara karşın, en büyük tehditler; DoS (Hizmet Reddi) ve Tampering (Manipülasyon) gibi yüksek riskli saldırılardır.
Özellikle zayıf kimlik doğrulama mekanizmaları kullanılarak zararlı firmware gönderilmesi veya MeterValues gibi hassas verilerin değiştirilerek faturalama hilesi yapılması gibi riskler devam etmektedir.
